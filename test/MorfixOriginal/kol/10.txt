אַגְרָה מֻפְחֶתֶת בַּתְּבִיעָה בְּשֶׁל עֲבֵרוֹת מִין
הַקְדָּמָה:
נִפְגָּעוֹת וְנִפְגְּעֵי עֲבֵרוֹת מִין זַכָּאִים לְתַשְׁלוּם אַגְרָה מֻפְחֶתֶת בְּעֵת הִגַּשְׁתָּ תְּבִיעָה בְּגִין נְזָקִים בְּבֵית הַמִּשְׁפָּט הַשָּׁלוֹם, בְּבֵית הַמִּשְׁפָּט הַמְּחוֹזִי אוֹ בְּבֵית הַדִּין לָעֲבוֹדָה.
בֵּית הַמִּשְׁפָּט לְעִנְיְנֵי מִשְׁפָּחָה קָבַע כִּי יֵשׁ לְהָחִיל אֶת הָאַגְרָה הַמֻּפְחֶתֶת גַּם בַּתְּבִיעוֹת הַמֻּגָּשׁוֹת בְּבֵית מִשְׁפָּט זֶה.
לְמֵידָע נוֹסָף רָאוּ הוֹדָעַת בָּתֵּי הַמִּשְׁפָּט - אֲגָרוֹת, אֲגָרוֹת וּשְׂכַר טִרְחָה בְּבָתֵּי הַדִּין לָעֲבוֹדָה וְכֵן תַּקָּנָה 5א לְתַקָּנוֹת בָּתֵּי מִשְׁפָּט (אֲגָרוֹת) וְתַקָּנָה 6א לְתַקָּנוֹת בֵּית הַדִּין לַעֲבוֹדָה (אֲגָרוֹת).
נִפְגָּעוֹת וְנִפְגְּעֵי עֲבֵרוֹת מִין הַמַּגִּישִׁים תְּבִיעָה בְּשֶׁל נִזְקֵיהֶם זַכָּאִים לְתַשְׁלוּם אַגְרַת תְּבִיעָה מֻפְחֶתֶת.
סְכוּמֵי הָאֲגָרוֹת נָכוֹן לִשְׁנַת 2020:
-בַּתְּבִיעָה הַמֻּגֶּשֶׁת בְּבֵית הַמִּשְׁפָּט הַשָּׁלוֹם תְּשֻׁלַּם אַגְרָה בְּסַךְ 502 ש"ח.
-בַּתְּבִיעָה הַמֻּגֶּשֶׁת בְּבֵית הַמִּשְׁפָּט הַמְּחוֹזִי תְּשֻׁלַּם אַגְרָה בְּסַךְ 904 ש"ח.
-בַּתְּבִיעָה הַמֻּגֶּשֶׁת בְּבֵית הַדִּין לָעֲבוֹדָה תְּשֻׁלַּם אַגְרָה בְּסַךְ 143 ש"ח.
מִי זַכַּאי?
-נִפְגַּעַת עֲבֵרַת מִין הַמַּגִּישָׁה אַחַת מִסּוּגֵי הַתְּבִיעוֹת הַבָּאוֹת:
-תְּבִיעָה הַנִּגְרֶרֶת לַהַרְשָׁעָה בַּפְּלִילִים (תְּבִיעָה אֶזְרָחִית שֶׁמֻּגֶּשֶׁת בְּסָמוּךְ לְאַחַר הָרְשָׁעָה וְנִסְמֶכֶת עַל הַהַרְשָׁעָה) בַּעֲבֵרוֹת מִין לְפִי חֹק הָעֳנָשִׁין
-תְּבִיעָה שֶׁהִגִּישׁ הַנִּפְגָּע נֶגֶד מִי שֶׁבִּצֵּעַ מַעֲשֶׂה הַמְּהַוֶּה עֲבֵרַת מִין לְפִי חֹק הָעֳנָשִׁין.
-תְּבִיעָה לְפִי חֹק לִמְנִיעַת הַטְרָדָה מִינִית.
תַּהֲלִיךְ מִמּוּשׁ הַזְּכוּת:
-כַּאֲשֶׁר הַתְּבִיעָה מֻגֶּשֶׁת לְבֵית מִשְׁפַּט הַשָּׁלוֹם, בֵּית הַמִּשְׁפָּט הַמְּחוֹזִי אוֹ בֵּית הַדִּין לַעֲבוֹדָה, הַזְּכוּת נִתֶּנֶת בְּאֹפֶן אוֹטוֹמָטִי. בְּעֵת הַגָּשַׁת הַתְּבִיעָה יֵשׁ לְשַׁלֵּם אֶת הָאַגְרָה הַמֻּפְחֶתֶת.
-כַּאֲשֶׁר הַתְּבִיעָה מֻגֶּשֶׁת לְבֵית הַמִּשְׁפָּט לְעִנְיְנֵי מִשְׁפָּחָה, יֵשׁ לְהַגִּישׁ בַּקָּשָׁה לְתַשְׁלוּם אַגְרָה מֻפְחֶתֶת.
-בְּכָל מִקְרֶה אִם הַתְּבִיעָה לֹא מֻגֶּשֶׁת רַק בְּשֶׁל נְזָקִים שֶׁקְּשׁוּרִים לַעֲבֵרַת מִין, בֵּית הַמִּשְׁפָּט עָשׂוּי לְפַצֵּל אֶת הָאַגְרָה, וּלְהָחִיל אֶת הָאַגְרָה הַמֻּפְחֶתֶת רַק עַל חֵלֶק מֵהַתְּבִיעָה שֶׁמִּתְיַחֵס לַנְּזָקִים שֶׁגָּרְמָה עֲבֵרַת הַמִּין.
חָשׁוּב לָדַעַת:
-קַיָּמוֹת תַּקָּנוֹת הַקּוֹבְעוֹת אֲגָרוֹת מֻפְחָתוֹת עֲבוּר הִגַּשְׁתָּ תְּבִיעוֹת בְּבֵית הַמִּשְׁפָּט הַשָּׁלוֹם, בְּבֵית הַמִּשְׁפָּט הַמְּחוֹזִי וּבְבֵית הַדִּין לַעֲבוֹדָה בִּלְבַד, אוּלָם פְּסַק דִּין שֶׁל בֵּית הַמִּשְׁפָּט לְעִנְיְנֵי מִשְׁפָּחָה קָבַע כִּי הַהֶסְדֵּר שֶׁל אַגְרָה מֻפְחֶתֶת יָחוּל גַּם בַּתְּבִיעוֹת עַל עֲבֵרוֹת מִין הַמֻּגָּשׁוֹת בְּבֵית הַמִּשְׁפָּט לְעִנְיְנֵי מִשְׁפָּחָה.
