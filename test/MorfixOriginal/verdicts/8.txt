הַנִּתְבָּעוֹת מִתְנַגְּדוֹת לַבַּקָּשָׁה.
לְטַעֲנָתָן, ב"כ הַתּוֹבְעוֹת מֵעוֹלָם לֹא כֻּנָּה "שַׁקְרָן" וְהַפְּרוֹטוֹקוֹל יִרְאֶה שֶׁהִתְיַחֲסוּתוֹ וּתְגוּבָתוֹ "הַקָּשֶׁה" שֶׁל פרופ' פְרִידְמַן הָיְתָה לְהַצָּגַת עֻבְדּוֹת וּפַרְשָׁנֻיּוֹת מוֹטוֹת שֶׁל ב"כ הַתּוֹבְעוֹת לִפְסַק הַדִּין שֶׁנִּתַּן בְּמִסְגֶּרֶת ת"א 08-04-2982 בּוֹ שִׁמֵּשׁ פרופ' פְרִידְמַן כְּמֻמְחֶה מִטַּעַם הַנִּתְבָּעִים.
פרופ' פְרִידְמַן הֵעִיד כִּי הוּא מִפְנֵה מְטֻפָּלִים לְבִצּוּעַ בְּדִיקוֹת גֶּנֶטִיּוֹת גַּם בְּבֵית הַחוֹלִים הֲדַסָּה, אוּלָם לְטַעֲנַת הַנִּתְבָּעוֹת, אֵין בְּהַפְנָיַת חוֹלִים לְבֵית חוֹלִים כְּדֵי לְהַוּוֹת "קִשְׁרֵי עֲבוֹדָה" אֲשֶׁר יֵשׁ בָּהֶם כְּדֵי לְהַשְׁפִּיעַ עַל הָאוֹבְּיֶקְטִיבִיּוּת שֶׁל הַמֻּמְחֶה אוֹ כְּדֵי לְהַטּוֹתוֹ כִּבְיָכוֹל לְטוֹבַת הֲדַסָּה.
לְגַבֵּי הָעֻבְדָּה שפרופ' פְרִידְמַן מְשַׁמֵּשׁ כְּרוֹפֵא יְלָדִים עַצְמָאִי הַנּוֹתֵן שֵׁרוּתִים גַּם לְשֵׁרוּתֵי בְּרִיאוּת כְּלָלִית, הֲרֵי שפרופ' פְרִידְמַן נֶחְקַר עַל כָּךְ עַל יְדֵי ב"כ הַתּוֹבְעוֹת בֶּעָבָר וְהַדָּבָר אַף עוֹלֶה בְּאֹפֶן מְפֹרָשׁ מֵאֲתַר הָאִינְטֶרְנֶט שֶׁל מְקוֹם עֲבוֹדָתוֹ.
מִמֵּילָא אֵין מְדֻבָּר בְּמֻמְחֵה הַמָּעֳסָק עַל יְדֵי כְּלָלִית אוֹ הֶחָב כְּלַפֶּיהָ חוֹבוֹת אוֹ הַכָּפוּף לְמָרוּתָהּ, אֶלָּא מְדֻבָּר בַּמֻּמְחֶה בִּתְחוּם הַגֶּנֶטִיקָה אֲשֶׁר בִּהְיוֹתוֹ גַּם מֻמְחֵה יְלָדִים מְקַבֵּל בְּאֹפֶן עַצְמָאִי מְטֻפָּלִים מִקֻּפּוֹת חוֹלִים בִּתְחוּם מֻמְחִיּוּתוֹ הָאַחֵר, וּבֵין הַיֶּתֶר גַּם מְטֻפָּלִים הַחֲבֵרִים בְּקֻפַּת חוֹלִים כְּלָלִית.
זֹאת, בְּנוֹסָף לְסוּגְיַת הָעִתּוּי בּוֹ הִתְבַּקְּשָׁה הַבַּקָּשָׁה, לְמַעְלָה מִשְׁנֶה לְאַחַר הַגָּשַׁת חַוַּת דַּעְתּוֹ שֶׁל פרופ' פְרִידְמַן וּלְאַחַר שֶׁנִּשְׁמְעוּ רְאָיוֹת הַתְּבִיעָה בִּמְלוֹאָן וְנֶחְקְרוּ מֻמְחֵי הַנִּתְבָּעוֹת.
