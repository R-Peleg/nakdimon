פייסבוק שִׁלְּמָה פִּצּוּיִים בְּסַךְ 65 מִילְיוֹן דּוֹלָר בְּמִסְגֶּרֶת פְּשָׁרָה לְ-ConnectU, חֲבֵרָה הַטּוֹעֶנֶת כִּי הָרַעְיוֹן לָרֶשֶׁת הַחֶבְרָתִית נִגְנַב מִמֶּנָּה.
כָּךְ עַל פִּי מֵידָע שֶׁפֻּרְסַם בְּטָעוּת עַל יְדֵי מִשְׂרַד עוֹרְכֵי הַדִּין שֶׁיִּצֵּג אֶת הַחֲבֵרָה.
מְיַסְּדֵי ConnectU טיילר וְקָמֶרוּן וינקלבוס הָיוּ שֻׁתָּפָיו לַחֶדֶר שֶׁל מְיַסֵּד פייסבוק, מַרְק צוקרברג, בִּתְקוּפַת לִמּוּדֵיהֶם בהרוורד.
הֵם טָעֲנוּ כִּי הוּא גָּנַב מֵהֶם אֶת הָרַעְיוֹן בִּשְׁנַת לִמּוּדֵיהֶם הָאַחֲרוֹנָה, אַחֲרֵי שֶׁבִּקְּשׁוּ מִמֶּנּוּ כִּי יַעֲזֹר לָהֶם בַּהֲקָמַת הָאֲתָר.
הָאַחִים וינקלבוס הִגִּישׁוּ תְּבִיעָה נֶגֶד פייסבוק, וְהֶאֱשִׁימוּ אֶת צוקרברג בַּהוֹנָאָה, הֲפָרַת זְכֻיּוֹת יוֹצְרִים, הֲפָרַת חוֹזֶה וּמְעִילָה בְּסוֹדוֹת מִסְחָרִיִּים.
הָעִנְיָן הִסְתַּיֵּם בְּחֹדֶשׁ יוּנִי הָאַחֲרוֹן בַּפְּשָׁרָה שֶׁהָיְתָה אֲמוּרָה לְהִשָּׁאֵר חֲשָׁאִית.
מִשְׂרַד עוֹרְכֵי הַדִּין שֶׁיִּצֵּג אֶת הַחֲבֵרָה פִּרְסֵם עָלוֹן הַמְּתָאֵר אֶת הֶשֵּׂגָיו בַּשָּׁנָה הָאַחֲרוֹנָה, וּבָהֶם אֶת הַפְּשָׁרָה עִם פייסבוק בַּסְּכוּם הַזֶּה.
בַּפִּרְסֹמֶת נִכְתַּב כִּי מִשְׂרַד עוֹרְכֵי הַדִּין הִיא הַשְׁקָעָה בְּטוּחָה, וְכִי "הַמִּתְחָרִים שֶׁלָּנוּ הֵם אֵלֶּה שֶׁצְּרִיכִים סִיּוּעַ".
מפייסבוק נִמְסַר כִּי הַחֲבֵרָה לֹא יְכוֹלָה לְהָגִיב עַל הֶסְכֵּמִים חֲשָׁאִיִּים.
