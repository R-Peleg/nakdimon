אִם מִישֶׁהוּ בבית"ר עֲדַיִן מַאֲמִין שֶׁאֶפְשָׁר לְאַיֵּם עַל הַתֹּאַר הָעוֹנֶה, אָז מַחְזוֹר בּוֹ שְׁתֵּי הָרִאשׁוֹנוֹת נִפְגָּשׁוֹת הוּא מַחְזוֹר שֶׁפָּשׁוּט אָסוּר לְאַבֵּד בּוֹ נְקֻדּוֹת.
הַחֲבוּרָה הַלּוֹהֶטֶת שֶׁל רוֹנִי לֵוִי נִכְנְסָה לַקֶּצֶב וּבְכָל מַחְזוֹר שֶׁעוֹבֵר הָעֵסֶק מְתַקְתֵּק יוֹתֵר טוֹב.
אִם אֲפִלּוּ פְרֶדִי פלומן (שֶׁדַּוְקָא לֹא יְשַׂחֵק מָחָר) הִצְלִיחַ לְהִתְיַשֵּׁר וְגָדִי קינדה עוֹשֶׂה קוֹלוֹת שֶׁל שַׂחְקַן עוֹנָה בְּפּוֹטֶנְצְיָה, לִצְהֻבִּים-שְׁחֹרִים בְּהֶחְלֵט יֵשׁ סִבָּה לְאוֹפְּטִימִיּוּת.
מִי שֶׁדַּוְקָא מְבָאֲסִים אֶת הַחֲגִיגָה הֵם הָאוֹהֲדִים, שֶׁמִּשּׁוּם מָה לֹא מְמַהֲרִים לְהַגִּיעַ לְטֶדִי הָעוֹנָה.
קִרְיַת שְׁמוֹנָה לֹא הִצְלִיחָה לַעֲצֹר אֶת מַכַּבִּי חֵיפָה בַּמַּחְזוֹר שֶׁעָבַר, אֲבָל אִי אֶפְשָׁר לוֹמַר שֶׁמְּדֻבָּר בְּאֵיזוֹשֶׁהִי הַפְתָּעָה.
כָּעֵת הִיא מַגִּיעָה לַמִּשְׂחָק אֲפִלּוּ יוֹתֵר קָשֶׁה מוּל קְבוּצָה שֶׁלֹּא אִבְּדָה נְקֻדּוֹת בְּבַיִת מֵאָז חֹדֶשׁ סֶפְּטֶמְבֶּר.
הַמְּנַצַּחַת תִּזְכֶּה לִפְרָס קָטָן: יִתְרוֹן בְּמַאֲזַן הַנִּצְחוֹנוֹת בְּכָל הַזְּמַנִּים, שֶׁכֵּן הַקְּבוּצוֹת נִמְצָאוֹת בְּתֵיקוּ 13:13.
לָמָּה בית"ר: אֲפִלּוּ לֹא סָפְגָה בְּטֶדִי מֵאָז הַתְּבוּסָה לְמַכַּבִּי ת"א.
לָמָּה קִרְיַת שְׁמוֹנָה: הַרְבֵּה זְמַן לֹא הָיְתָה הַפְתָּעָה בַּלִּיגָה.
