סְעִיף 6 לַחֹק קוֹבֵעַ שֶׁהֲרָמַת מָסָךְ בֵּין בַּעַל מְנָיוֹת וַחֲבֵרָה תִּתְבַּצֵּעַ כַּאֲשֶׁר צוֹדֵק וְנָכוֹן לְשַׁנּוֹת כֵּן, בְּמִקְרִים חֲרִיגִים, כַּאֲשֶׁר הַשִּׁמּוּשׁ בָּאִישִׁיּוּת הַמִּשְׁפָּטִית הַנִּפְרֶדֶת נַעֲשָׂה בְּאֹפֶן שֶׁיֵּשׁ בּוֹ כְּדֵי לְהוֹנוֹת אָדָם אוֹ לְקַפֵּחַ נוֹשֶׁה שֶׁל חֲבֵרָה אוֹ כַּאֲשֶׁר הַשִּׁמּוּשׁ בָּאִישִׁיּוּת הַמִּשְׁפָּטִית הַנִּפְרֶדֶת נַעֲשָׂה בְּאֹפֶן הַפּוֹגֵעַ בְּתַכְלִית הַחֲבֵרָה וְתוֹךְ נְטִילַת סִכּוּן בִּלְתִּי סָבִיר בַּאֲשֶׁר לִיכָלְתָּהּ לִפְרֹעַ אֶת חוֹבוֹתֶיהָ.
לְצֹרֶךְ הֲרָמַת מָסָךְ צָרִיךְ שֶׁתִּתְקַיֵּם מוּדָעוּת שֶׁל בַּעַל הַמְּנָיוֹת לַשִּׁמּוּשׁ הַלֹּא נָאוֹת שֶׁנַּעֲשָׂה בָּאִישִׁיּוּת הַמִּשְׁפָּטִית הַנִּפְרֶדֶת שֶׁל הַחֲבֵרָה, כַּאֲשֶׁר עֲצִימַת עֵינַיִם תֵּחָשֵׁב לְעִנְיָן זֶה כְּמוֹדָעוֹת.
שִׁקּוּלִים נוֹסָפִים שֶׁבֵּית הַמִּשְׁפָּט יִשְׁקֹל לְצֹרֶךְ הֲרָמַת הַמָּסָךְ הֵם הֶקֵּף אַחְזָקוֹתָיו שֶׁל בַּעַל הַמְּנָיוֹת, מִדַּת קִיּוּם חוֹבוֹתָיו כְּלַפֵּי הַחֲבֵרָה בְּהֶתְאֵם לִסְעִיפִים 192 וְ- 193 לְחֹק הַחֲבֵרוֹת, וִיכָלְתָּהּ שֶׁל הַחֲבֵרָה לִפְרֹעַ אֶת חוֹבוֹתֶיהָ (אֶפְרוֹחֵי הַצָּפוֹן, פְּסָקוֹת 67 - 70 לִפְסַק הַדִּין שֶׁל הַשּׁוֹפֶטֶת פרוקצ'יה).
הַכְרָעַת הַמִּפְרָק: הֲגַם שאילוז טָעַן שֶׁהוּא נוֹשֶׁה מֻבְטָח, הוּא לֹא צִיֵּן בְּאֵיזֶה חֲלוּפָה מִבֵּין אֵלֶּה הַקְּבוּעוֹת בְּתַקָּנוֹת 83 - 91 לְתַקָּנוֹת פְּשִׁיטוֹת הָרֶגֶל, תשמ"ה - 1985 (לְהַלָּן: "תַּקָּנוֹת פְּשִׁיטַת הָרֶגֶל"), הוּא בּוֹחֵר.
לָכֵן, הֲלָכָה לְמַעֲשֶׂה בָּחַר אילוז לְוַתֵּר עַל הָעֲרֻבָּה וְלִהְיוֹת נוֹשֶׁה רָגִיל.
מֵעֵבֶר לְדָרוּשׁ, קָבַע הַמִּפְרָק כִּי גַּם אִלּוּ הָיָה אילוז בּוֹחֵר בְּאַחַד הַמַּסְלוּלִים הַשְּׁמוּרִים לַנּוֹשִׁים הַמֻּבְטָחִים, הַמִּפְרָק הָיָה עֲדַיִן קוֹבֵעַ שֶׁמְּדֻבָּר בַּחוֹב נִדְחָה.
