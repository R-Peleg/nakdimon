אופליה שטראל
אופליה שטראל (נוֹלְדָה בְּ-7 בְּסֶפְּטֶמְבֶּר 1940) הִיא שַׂחְקָנִית קוֹלְנוֹעַ וְתֵאַטְרוֹן יִשְׂרְאֵלִית.
קַרְיֶרָה
שטראל נוֹלְדָה בְּרוֹמַנְיָה. בְּגִיל 15 הֵחֵלָּה לְהוֹפִיעַ בַּתֵּאַטְרוֹן הַיְּהוּדִי בְּבּוּקָרֶשְׂט וְהִשְׁתַּתְּפָה בַּסְּרָטִים. לְאַחַר שֶׁעָשְׂתָה שׁוּרָה אֲרֻכָּה שֶׁל תַּפְקִידִים עָלְתָה לְיִשְׂרָאֵל בִּשְׁנַת 1960.
בִּשְׁנַת 1965 הִשְׁתַּתְּפָה לָרִאשׁוֹנָה בַּהַצָּגָה "בְּלוּז לְמִיסְטֶר צ'ארלי" בְּתֵאַטְרוֹן הַבִּימָה, וְאַחֲרַי כֵן שִׂחֲקָה בַּהַצָּגוֹת, "נִשְׁפִּי פָּרַץ", "אָנָה פְרַנְק", "גַּע בִּי בַּגַּעְגּוּעִים", "הַשְּׁקִיעָה", "קארין", "מַלְאַךְ הַשֶּׁלֶג", "חֲבֵרוֹת", "הַקּוֹסֵם מִלּוּבְּלִין", וְעוֹד. נִהֲלָה לַהֲקַת תֵּאַטְרוֹן שׁוּלַיִם.
בִּשְׁנַת 1971 הִשְׁתַּתְּפָה בַּסֶּרֶט "הַמַּלְאָךְ הָיָה שָׂטָן" בְּבִמּוּיוֹ שֶׁל מֹשֶׁה גָּז. בִּשְׁנַת 1978 הִשְׁתַּתְּפָה בְּסֶרֶט אֶסְקִימו לִימוֹן בַּתַּפְקִיד "סטלה הַמֻּגְמֶרֶת", תַּפְקִיד עָלָיו קִבְּלָה אֶת פְּרַס כִּנּוֹר דָּוִד לִשְׁנַת 1979. לְהַעֲרָכָתָהּ, תַּפְקִידָהּ כְּ"סטלה הַמֻּגְמֶרֶת" פָּגַע קָשׁוֹת בְּקַרְיֶרַת הַמִּשְׂחָק שֶׁלָּהּ.[1] לַמְרוֹת זֹאת, הִיא לֹא מִתְחָרֶטֶת עַל מִשְׂחָקָהּ בְּסֶרֶט זֶה: "לְמָה שֶׁאֶתְחָרֵט? 'אֶסְקִימו לִימוֹן' זֶה סֶרֶט שֶׁאֲנָשִׁים אָהֲבוּ. הוּא מָכַר שְׁלוֹשָׁה מִילְיוֹן כַּרְטִיס, וְזֶה כְּשֶׁהָיוּ כָּאן אַרְבָּעָה מִילְיוֹן אֲנָשִׁים. אָהֲבוּ אוֹתוֹ וְאָהֲבוּ גַּם אֶת הַדְּמוּת שֶׁלִּי, הַקָּהָל מֵת עַל סטלה הַמֻּגְמֶרֶת. עַד הַיּוֹם אֲנִי יְכוֹלָה לְקַבֵּל הֲנָחוֹת אִם רַק אָבוֹא לַחֲנֻיּוֹת וְאַגִּיד שֶׁאֲנִי סטלה הַמֻּגְמֶרֶת, אֲבָל אֲנִי אִשָּׁה תַּרְבּוּתִית מִכְּדֵי לַעֲשׂוֹת דָּבָר כָּזֶה".[2]
בְּשָׁנִים שֶׁאַחֲרַי כֵּן הִשְׁתַּתְּפָה בַּסְּרָטִים "טָעוּת בַּמִּסְפָּר" (עִם שייקה אוֹפִיר), "לֹא לַעֲלוֹת יוֹתֵר" (לְצַד זְאֵב רֶוַח) וְ"יִשְׂרְאֵלִים מַצְחִיקִים".
בְּשָׁנִים 1983-1990 שִׂחֲקָה בַּהַצָּגוֹת יָחִיד "נָשִׁים וּזְמַנִּים קָשִׁים", "גַּן עֵדֶן" וְ"הַפִּילֶגֶשׁ" וְכֵן הִשְׁתַּתְּפָה בַּהַצָּגוֹת "בִּדְלָתַיִם סְגוּרוֹת", "כלאדם" (1984), "נָשִׁים בַּתֵּאַטְרוֹן" (1986), "קַיִן הָעֲנָק", וְעוֹד.
בִּשְׁנַת 2006 הוֹפִיעָה בְּהַצָּגַת יָחִיד בַּשֵּׁם "סִפּוּרֵי אופליה", שֶׁבָּהּ תֵּאֲרָה אֶת יַלְדוּתָהּ וְהַתַּפְקִידִים הַשּׁוֹנִים שֶׁגִּלְּמָה בַּתֵּאַטְרוֹן וּבַקּוֹלְנוֹעַ.
בִּשְׁנַת 2011 הִשְׁתַּתְּפָה בַּסֶּרֶט הַתִּעוּדִי "לְאָן נֶעֱלַם מֹשֶׁה גָּז" בְּבִמּוּיוֹ שֶׁל אבידע לִיבְנִי. בְּמַהֲלַךְ הַסֶּרֶט, הַמְּתַעֵד אֶת חִפּוּשׂוֹ שֶׁל לִיבְנִי אַחֲרֵי בַּמַּאי "הַמַּלְאָךְ הָיָה שָׂטָן" חוֹשֶׂפֶת שטראל אֶת הַתְּחוּשׁוֹת שֶׁלִּוּוּ אוֹתָהּ בְּמַהֲלַךְ צִלּוּמֵי הַסֶּרֶט, וּלְאֹרֶךְ הַשָּׁנִים שֶׁחָלְפוּ מֵאָז.
לִקְרִיאָה נוֹסֶפֶת
אופליה שטראל, לֵיל הַפְּנִינִים, הוֹצָאַת קֶרֶן, 1996
