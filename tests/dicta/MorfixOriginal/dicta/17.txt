אסוד
אסוד הָיָה חֵיל מִשְׁמָר וִיחִידָה צְבָאִית שֶׁל חַיָּלִים מִמּוֹצָא אלאני. שֵׁם הַשֵּׁבֶט הַמּוֹנְגּוֹלִי הוּא צוּרַת הָרַבִּים שֶׁל אָס, שְׁמָם שֶׁל האלאנים בַּעֲרָבִית.
לְאַחַר הַפְּלִישָׁה הַמּוֹנְגּוֹלִית לרוס (רוס שֶׁל קִיֶב) נִכְנְעוּ רַבִּים מהאלאנים לָאִימְפֶּרְיָה הַמּוֹנְגּוֹלִית. חֵלֶק מֵהֶם הִמְשִׁיךְ לְהִתְנַגֵּד לאורדת הַזָּהָב. לוֹחֲמִים רַבִּים הָעָבְרוּ מִצְּפוֹן הַקַּוְקָז לְמוֹנְגּוֹלְיָה. הָעָלְתָה גַּם הַשַּׂעֲרָה כִּי הֵם עָזְרוּ לַאֲדוֹנֵיהֶם הַחֲדָשִׁים בְּמִלְחַמְתָּם כְּנֶגֶד הַצֶּ'רְקֶסִים וְכִי הֵם הִשְׁתַּתְּפוּ בַּפְּלִישָׁה הַמּוֹנְגּוֹלִית לְאֵירוֹפָּה. תַּחַת שִׁלְטוֹנוֹ שֶׁל מונגקה חַאן הֵם נִלְחֲמוּ כְּנֶגֶד שׁוֹשֶׁלֶת סונג הַסִּינִית וּמַמְלֶכֶת ננזאו ביונאן (1258-1259). הַמִּשְׁמָר הַקֵּיסָרִי האלאני הָיָה מְחֻלָּק לִשְׁנֵי יְחִידוֹת שֶׁהַמִּפְקָדָה שֶׁלָּהֶם הָיְתָה בחרחורין.
לְאַחַר הַכְתָּרָתוֹ שֶׁל קובלאי חַאן, הִשְׁתַּתְּפוּ האלאנים בַּמַּעֲרָכָה כְּנֶגֶד אָרִיק בּוּקָה, אֲחִיהֶם שֶׁל מונגקה חַאן וקובלאי חַאן וְהַטּוֹעֵן לַכֶּתֶר הַמּוֹנְגּוֹלִי, וּמְאֻחָר יוֹתֵר הִשְׁתַּתְּפוּ בַּמַּעֲרָכָה כְּנֶגֶד קאידו תַּחַת שׁוֹשֶׁלֶת יוּאָן. הֵם סָבְלוּ אֲבֵדוֹת כְּבֵדוֹת מֵהַהִתְנַגְּדוּת שֶׁל סונג כַּאֲשֶׁר שֵׁרְתוּ תַּחַת הַנְהָגָתָם שֶׁל באיאן מבארין[1] ואג'ו.
בִּסְבִיבוֹת 1271 אִרְגֵּן אוֹתָם קובלאי חַאן כְּ"מִשְׁמַר גאסין" ("מִשְׁמַר אלאני") יַחַד עִם חֵלֶק מהקיפצקים. הַמִּשְׁמָר האלאני הִגִּיעַ לְשִׂיאוֹ בִּתְקוּפַת שִׁלְטוֹנוֹ שֶׁל הַקֵּיסָר הַסִּינִי גיאטו חַאן. הֵם נוֹתְרוּ בַּעֲלֵי הַשְׁפָּעָה בְּמוֹנְגּוֹלְיָה עַד לְמֵאָה הַ-15, כַּאֲשֶׁר האוירטים כָּבְשׁוּ אֶת מוֹנְגּוֹלְיָה.
כַּיּוֹם חַיָּה קְבוּצָה קְטַנָּה שֶׁל שְׁבָט האסוד בְּמוֹנְגּוֹלְיָה הַפְּנִימִית.
